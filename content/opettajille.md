--- 
title: Opettajille
pagetype: book
---

# Opettajille

Koodikirja nykymuodossaan on suunnattu ohjelmoinnin itseopiskeluun. 
Ehkä jonain päivänä Koodikirjaankin saadaan enemmän kouluopetusta tukevaa sisältöä.
Tälle sivulle olen kuitenkin koonnut linkkejä peruskoulun opettajille, jotka ovat kiinnostuneet ohjelmoinnin opettamisesta koulussa.

Ensinnäkin, [Koodi2016](http://koodi2016.fi/lataa.html)-opas kannattaa lukea! Siellä kerrotaan hienosti, mitä ohjelmointi on, mihin sitä tarvitaan, ja miten sitä voi oppia ja opettaa. 
Siellä on myös listattu paljon ohjelmoinnin opetukseen soveltuvia resursseja verkossa.

Hyvä aloituspaikka opetukseen on [Code.org](http://learn.code.org/)-sivusto.
Siellä on esimerkiksi [Hour of Code](http://learn.code.org/hoc/1) -harjoitus, jossa tutustutaan ohjelmoinnin perusteisiin tekemällä ohjelmia palikoista, ohjaten mm. Angry Birds -hahmoja. 
Siellä on myös 20 tunnin kursseja eri ikäisille lapsille.
Opettaja voi luoda oppilailleen tunnukset sivustolle, ja seurata näiden edistymistä harjoituksissa.
Lisää näistä harjoituksista [Koodikerhon artikkelissa](http://koodikerho.fi/code-org-oppimateriaalina-suomessa/).

Yksi tapa edistää koodauksen oppimista kouluissa on kouluille iltapäiväkerhotoimintaa järjestävä [Koodikerho](http://koodikerho.fi/). 
Kannattaa tilata Koodikerhon uutiskirje! Koodikerhon yhtenä tavoitteena on tuottaa opetusmateriaalia näihin kerhoihin. Näistä materiaaleista on varmasti hyötyä myös opettajille.

Koodikerhoissa on havaittu, että ennen varsinaista ohjelmointia on hyvä tutustua ohjemointiin ilman tietokonetta. 
Käytännössä on tehty muutamaa eri variaatiota leikistä, missä opettaja toimii tietokoneena/robottina ja oppilaat tekevät tälle paperille kirjoitetun ohjelman. 
Esimerkiksi Koodi2016-oppaassa on kuvattu Harold-robotti -harjoitus, joka perustuu [csunplugged.org](http://www.csunplugged.org/)-sivuston materiaaleihin. 
Saman tapainen harjoitus on myös [Robot Turtles](http://www.robotturtles.com/) -lautapeli, jossa tehdään kilpikonnaa ohjaava ohjelma pelikorteista.

Aikuisille ja isommille lapsille löytyy englanninkielisiä kursseja esimerkiksi [Khan Academy](https://www.khanacademy.org/) ja [Codecademy](https://www.khanacademy.org/).
Jos luokassa on hyvin eritasoisia oppilaita, voi pidemmälle ehtineitä ohjata käymään näillä oikeita ohjelmointikieliä opettavilla kursseilla.

Suosittelen tietysti myös omia teoksiani!

- [Girls Can’t Code blogi](http://girlscantcode.blogspot.fi/)
- [Koodikoulu.fi](http://www.koodikoulu.fi)
- [Koodikirja.fi](http://www.koodikirja.fi)
- [Turtle Roy](http://turtle-roy.herokuapp.com)
- [Turtle JS](http://turtle-js.herokuapp.com)

Katso myös ihana [Koodikoulu-video](https://www.youtube.com/watch?v=a6hf5cTOyhI).

Koodauksen iloa!

<%=render('partials/contact')%>
